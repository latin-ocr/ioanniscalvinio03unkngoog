183

tione variae et multiplices adeo rationes occurrunt,
ut non satis constituere possim feliciane ea potius
ac beata quam funesta et calamitosa dicere oporteat.
Nam si res ipsas spectes, quarum cognitio prioribus
saeculis sepulta nunc est in lucem revocata, equi-
dem hoc mihi affirmare posse videor, vix unquam
in clariore expetendarum omnium rerum luce ho-
mines esse versatos. Sin eorum qui nunc vivunt
animos et voluntates cum eorum studiis compararis
quoe pueri senes vidimus, fateberis profecto hoc
saeculo orbem terrarum non tam hominibus quam
immanissimis belluis occupari. Sed istae fortasse
veteres sunt querelae, utinam quidem falsae. Illud
est potius admirandum, adeo esse incredibilem, adeo
constantem Dei erga nos amorem, ut quo sunt ho-
mines magis ingrati, inhumani, feri, eo ipse in nos
maiore sit bemgnitate, clementia: multo denique
sit in nobis tuendis perseverantior et constantior,

uam nos in illo violando obfirmati et pertinaces.
Quae res quum omnium saeculorum testimoniis fa-
cile confirmatur, et eius potissimum temporis me-
moria quo unigenitus Dei filius ad nos descendere
dignatus est, tum iis facile potest comprobari quae
in nobis omnes experti sumus. Quaeso enim, si
anteactam vitam nostram recordemur, qui fuimus?
quantis in tenebris educati? quanta imbuti super-
stitione? qua impietate contaminati? Et tamen
has tenebras Dominus eo maximo tempore a nobis
dispulit quo desperatiora omnia fuerunt. Nunc au-
tem qui sumus? quam in Deum ing-rati? quam in
nos crudeles? quam sceleribus omnibus cooperti?
quam perfidi, si paucos excipias, veritatis proditores,
vel certe ad primam obiecti periculi speciem exani-
mati? Et tamen cernere possumus etiam inviti, si
oculos habemus, Domini Dei nostri non modo non
immutatum erga nos animum, sed constantiorem
etiam esse voluntatem, cum singulari et incredibili
patientia coniunctam. Dolendum est profecto iis in
locis boantis Antichristi blasphemias in filium Dei
exaudiri, in quibus paulo ante clementissimi pasto-
ris blandae voces resonabant: de qua commutatione
sine summo gemitu ne cogitari quidem a bonis po·
test. Sed admirandum in ea re Dei consilium est,
qui filii regnum hoc inprimis modo voluit confirmare.
Animos enim antea nobis faciebant quorundam prin-
cipum civitatumque foedera: nunc quum haec fere
praesidia nos fefellerint quod antea solo impetu vi-
deri poteramus fecisse, certo animi iudicio nos fa-
cere, ut spero, boni omnes existimabunt. Quid in-
terim Antichristus? Miratur nimirum, quum sese
nemo fere mortalium opponat, cur tam parum ipse
promoveat. Videt multos a Domino Davides ovium
pastores excitatos, qui nudi abiectis Saulis non tam
armis quam impedimentis adversus blasphemum
Goliath decertent. Sola illi voce, solo calamo tan-

quam funda usi, ut olim Moses ille infirma virga

EPISTOLAE 1583—1535

 

184

adversus potentissimum Pharaonem ‚ lapidem illum
angularem, petram offendiculi iaculantur: qua non
du ium est tyrannos omnes qui Deo vivo maledi-
xerint statim esse corruituros.

Quod nt ita fore speretis , en vobis offerimus,
christiani lectores, D. Ioannis Calvini in omnes Pauli
epistolas atque etiam in epistolam ad Hebraeos
commentarium. Calvini dico , cuius et pietatem et
eruditionem singularem, quum satis habeatis perspec-
tam, hoc loco non commemorabo. Tantum dicam,
non tam pro mea in illum observantia aut potius
pietate, qua iure ipsum tanquam patrem a quo sum
in Christo genitus suspicio et amplector, quam ut
fatear id quod res est, vel hoc uno homine salvo
non defuturum ecclesiae Dei qui omnibus omnium
hostium conatibus cum certa spe victoriae opponi
possit. De hoc autem opere quid dicam? Est illud
quidem magna ex parte a vobis, ut opinor, studiose
perlectum. Itaque non dubito vos integrum id cor-
pus esse probaturOS, cuius vobis membra, quanquam
disiuncta et divulsa, tantopere placuerunt. Ut in-
terim taceam multa multis locis et auctiora et emen-
datiora esse facta, multa quoque penitus nova huic
operi adiecta, quae in publicum adhuc non prodie-
runt. Itaque quum eo nondum simus redacti ut
nudis promissionibus nos Dominus sustentet (qui-
bus tamen summos illos patriarchas contentos fuisse
constat) , sed clara praeterea et manifesta benevo-
lentiae Dei erga nos signa in eo cernamus, quod
victor etiam, ut sibi quidem videtur, Antichristus ³
romanus tam parum adhuc promovit, ut translata
potius alio et his etiam in locis constabilita ecclesia
quam victa et oppressa merito videatur, quodque
multi sint christiani gregis custodes conservati, qui
his rerum asperitatibus non modo se non fractos
sed etiam confirmatos re ipsa ostendunt: tu pusille
grex, vos inopes, vos afflictae Christi ecclesiae, nbi-
cunque delitescitis, sive obtinetis libertatis reliquias,
sive urbibus obsessae, sive ergastulis inclusae ad
Dominum supiratis, fruimini istis muneribus quan·
tum licet: erigite animos, precemini ut reliquos
fideles servos suos conservet, testes huius mundi
ἀχαριστίας futuros. Verbum Domini nullae vobis
minae, nullae hominum larvae, nulli cruciatus ex—
torqueant. Haec sint vobis arma, hic sit anceps
gladius, quo victorem mundum vos veluti victi su-
peretis. Morte denique vestra, quum opus erit, bo-
nis omnibus felicissimum hoc tempus, impiis autem
et perfidis calamitosissimum illuxisse sauciatis. Va·
lete in Domino. Ex academia Lausannensi Oalendis
Octobris. Anno Domini M. D. LI.

